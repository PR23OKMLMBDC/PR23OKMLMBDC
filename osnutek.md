# Razmerje Slovencev z avtomobili
Oskar Kocijančič, Miha Lazić, Matija Bajt, David Čadež

## Opis problema
V današnjem svetu je vloga avtomobila pomembna kot še nikoli prej. Vsako jutro se usedemo v avto in odpeljemo v službo, v trgovino, na obisk k sorodnikom, pripeljemo nazaj domov, potem pa spet nekam drugam. Človek si življenja brez njega enostavno ne more več predstavljati.  
Pri tem problemu ne zaostajamo niti mi, Slovenci, saj [statistika](https://siol.net/avtomoto/novice/peto-mesto-v-evropi-tako-odvisni-smo-slovenci-od-avtomobilov-544642) pravi, da  po slovenskih cestah vozi kar 598 avtomobilov na 1000 ljudi, kar nas uvršča na samo peto mesto izmed vseh članic Evropske unije.
Iz zgornjega dejstva lahko sklepamo, da med Slovencem in njegovim avtomobilom obstaja neko razmerje, ki ga bomo poskušali na najrazličnejše načine analizirati (več v razdelku [Cilji in vprašanja](#cilji-in-vprašanja)).  
Osnova projektne naloge bo [**Evidenca registriranih vozil**](https://podatki.gov.si/dataset/evidenca-registriranih-vozil-presek-stanja), ki vsebuje malo morje podatkov o vseh registriranih vozilih *(znamka, število prevoženih kilometrov, moč motorja, ...)* v določenem časovnem obdobju.

## Cilji in vprašanja
Glavni cilj projektne naloge je podrobneje spoznati razmerje med Slovencem in njegovim avtomobilom. Preučili ga bomo s preoblikovanje podatkov v odgovor na spodnja vprašanja. Te so le kaplja v morje vprašanj, na katera zgoraj omenjena baza podatkov ponuja odgovor. Osredotočili se bomo na tista, ki bodo prinesla neko uporabno znanje in so za povprečnega Slovenca privlačna:
- *Število novo registriranih avtomobilov in kupna moč Slovencev*
- *Preferenca vrste goriva po letih*
- *Hitri avtomobili in regije*
- *Število registriranih avtomobilov po regijah*
- *Število kilometrov avtomobila glede na znamko* 